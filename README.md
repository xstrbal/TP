# Dešifrovanie v QC-LDPC McElieceovom kryptosystéme.

### Anotácia tímového projektu

Pokrok vo vývoji kvantového počítača má vážne dôsledky aj pre kryptografiu. Je známe, že dostatočne vykonné kvantové počítače budú vedieť efektívne riešiť problém faktorizácie čísla na prvočísla a problém diskrétneho logaritmu. Na náročnosti riešenia týchto problémov je založená bezpečnosť v súčasnosti používaných asymetrických kryptosystémov (napríklad RSA). To znamená, že v prípade existencie dostatočne výkonného kvantového počítača by súčasné asymetrické kryptosystémy už neboli bezpečné. Niektoré odhady hovoria, že takto vykonné kvantové počítače by mohli existovať už o 10 rokov. Je preto dôležité, pracovať na vývoji nových asymetrických kryptosystémov, ktoré budú odolné voči útokom kvantového počítača, a ktoré by mohli nahradiť súčasné asymetrické kryptosystémy.

Na dôležitosť tejto témy upozornil aj americký inštitút pre štandardy a technológiu NIST v správe Report on Post-Quantum Cryptography (správa je dostupná na [NIST.IR.8105](https://nvlpubs.nist.gov/nistpubs/ir/2016/NIST.IR.8105.pdf)). NIST zároveň vyhlásil súťaž [Post-Quantum Cryptography Standardization Process](https://csrc.nist.gov/Projects/Post-Quantum-Cryptography/Post-Quantum-Cryptography-Standardization) s cieľom navrhnúť nové kryptografické štandardy odolné voči kvantovým počítačom. Do súťaže prišlo vyše 60 návrhov kryptosystémov (všetky návrhy su verejne dostupné na [Nist](https://csrc.nist.gov/projects/post-quantum-cryptography/round-1-submissions)). Tieto návrhy budú v najbližších rokoch verejne analyzované vedeckou komunitou s cieľom vybrať najlepších kandidátov.


[Riešiteľský kolektív](https://xstrbal.github.io/TP/aboutus)

[Zápisnice](https://xstrbal.github.io/TP/zapisnice)

[Dokumenty](https://xstrbal.github.io/TP/docs)

[Zadávateľ tímového projektu](https://xstrbal.github.io/TP/aboutthem)
